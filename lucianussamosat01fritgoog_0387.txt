PEDESTRIBUS. CIX

autem latinam. Ut exemplo utar, unum numerum in
Graecia florentem, Latio tamen ob tot syllabas breves
tam raro concessum, paeonicum dico multo melius
mihi videntur omissuri fuisse. Nunc illi toties com·
memorant atque adeo laudant hunc ipstun numerum,
ut credidisse videantur Aristotelem quasi vatem paeones
Romanis quoque commendatos voluisse. Deinde id
quod apud Aristotelem in Rhetor. 111, 8 luce clarius
est, antiqui rhetores in oratione solos fere curabant
numeros, contra Tullius et Fabius metricos tantum
pedes metiebantur. Ita Theophrastus sive alius, cujus
verba. Cicero in Oratore c. 57 fecit latina, Ephorum
jure castigat, quod syllabis metiendos pedes quasi me-
tricos parum constanter existimarit, non utpote numeros
temporibus et intervallis distinguendos esse. Ergo quod
Cicero ibidem censet ,omnes i‘n oratione esse quasi
permixtos et confusos pedes‘ hoc dicit (quod per se
verum est), vix ullam orationem esse, -in qua uon
omne genus pedum metricorum reperiatur. At ille
hanc ipsam rem iis, quibus profecto idem visum erat,
Aristoteli, Theophrasto Theodectique nimium male op·
ponit. Hi singulos fere in oratione numeros probave-
rant, Aristoteles paeonicum, quidam iambicum et alii
alium, Ephorus autem binos, cum paeane dactylicum.
Quos Cicero si tamen refutare voluit, non potuit quin
hoc diceret, numeros omnes una in oratione per-
miscendos esse et confundendos: quo nihil est ab·
surdius. Quis enim non omnibus sibilis oratorem
explodat, qui sublimes numeros Pindari cum levibus
dramatis satyrici et hilares Aristophanis cum severis
Aeschyli copulare coeperit? Quae quum ita sint,
Quintiliani inscitia IX, 4, 87 non ferenda est, qui
Thrasymachum, Aristotelem, Theophrastum, Theodectem
et Ephorum miratur in hac opinione fuisse, ut in
oratione alios pedes metricos eligerent aliosque damna-
rent. Quos enim pedes isti temere damnarunt, hi
,irrumpent, inquit, etiam ad invitos, nec semper illis

