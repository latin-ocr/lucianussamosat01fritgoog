PSEUDOLUCIANEIS. LXXI

quum totae quaestiones scribendo explicantur: est
enim admirabilis quaedam continuatio series-
que rerum, ut alia ex alia nexa et omnes inter
se aptae colligataeque videantur‘. Ac Tullium
quidem nemo reprehendet verissima professum, quum
omnes partes phiiosophiae admirabili quadam ratione
inter se connexae sint. At vero de satiricis scriptoribus
profecto non idem quod de philosophis tenendum est,
sed prorsus valet contrarium. Certe singulae partes
uniuscujusque libelli apte inter se cohaereant necesse
est: neque enim satirici delirabant sed mente praediti
erant sanissima. Enimvero Bekker non de uno Luciani
libello nescio quo sed de omnium serie loquitur atque
in omnibus inter se conjunctis admirabilem quandam
continuationem sibi videtur investigasse. Quo uno
fundamento locato Lucianum prope totum a sedibus
audet invertere. At Bekkero satirici scriptores repugnant
ad unum omnes, HoratiuS, PersiuS‚ Petronius. Adde
etiam J uvenalem, qui primo libro Ι, 85 sq. scribit diserte:
,quidquid agunt homineS, votum timor ira voluptaS‚ Ι
gaudia discursus nostri farrago libelli est‘. Quamobrem
nemo mirabitur, quod Bekker0‚ qui ab tam falsis initiis
profectus erat, nulla fere ex parte in Luciano contigit
verum et certum libellorum ordinem restituere.

· Haec omnia nobis praemittenda erant, ut via ad
eas res muniretur, de quibus disserere hoc tempore
proposuimus id est de libris qui inter Lucianeos sunt
pseudepigraphis. Omnino hoc criticae genus tam diffi-
cile est tamque ambiguum, ut non modo summi viri
crebro inter se dissentiant, verum etiam eidem interdum
addito tempore ab semet ipsis deficiant atque desciscant.
Enimvero in Luciano haec obscuritas eo augetur, quod
etsi complures libellos constat spurios esse, nonnullorum
tamen fides ejusmodi est, ut aliis criticis genuini aliis
suspecti aliis denique adulterini esse videantur. Duae
tamen res dubitationem nostram nunc valde minuunt
nuno tollunt penitus, altera quod libri certo Lucia-nei

