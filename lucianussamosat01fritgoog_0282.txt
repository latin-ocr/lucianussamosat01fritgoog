VI

laborant, id quod valet potissimum de partibus
eorum extremis: ubi ut Vindobonensis sexcenties
conferatur, saepe tamen eadem in menda cubare
qua codices reliqui invenietur. Restat ,Gataplus‘,
in quo nunc Vindobonensis B omnino non legitur.
Illorum autem codicum qui ,Gataplum‘ vere ex-
hibent, infra p. 120 et uberius p. 157 nomina
adtuli, usum demonstravi, vitia eorum non reticui.
Sed libro meo jam finito praeter omnem exspecta-
tionem contigit alius codicis qui nunc demum
comparatus est, lectionibus potiri. Itaque ego a
calce subito revocatus has quoque scripturas loco
postremo p. 160 sqq. putavi adnectendas esse.
Mutinensis est, codex Lucianeus ex antiquissimiS,
quem ego in Praefat. ad V. I P. I p. X verbo
tetigi, Sommerbrodtius autem ab se excussum in
Museo Rhen. a. 1882 Fascio. II p. 299 sqq. optime
descripsit. Multa tamen in hoc codice qui partem
Luciani habet non exiguam, hodie legi et intellegi
nequeunt. Nisi spatium vacuum iterum mihi ex-
plendum esset, hic finem facerem praefandi: nunc
autem nonnihil addam de codicibus Lucianeis in
universum. Neque enim verum est, quod nonnulli
credunt, ambo Vaticanos no, 90 (Γ) et 87 (Qt)
totos mihi conlatos esse. Immo codicis 21 lectiones
tantum magna ex parte, prioris autem Γ paucissi-
mas habeo cognitas. Ergo J. Sommerbrodtius vel
E. Rohdius vel H. Herwerdenus si integrum librum
Γ excutere voluerint, profecto operae facient pretium.
De alio codice Lucianeo (Urbinatem dico) jam olim
Lipsiae primum nuntium acceperam, cujus tum lectio-
nes acquirere, quum valde cuperem, non potui. Nam

 

 

 

