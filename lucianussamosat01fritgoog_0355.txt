PSEUDOLUCIANEIS. LXXVII

opinor) deductus graecismo atticismoque dare operam
coepisset, mox rhetoricam profiteri, fictas causas decla-
mitare et hujus generis scriptiones edere ausus est.
At non ita multo post vidit, se in rhetorica, quae ars
tum sane fuit fructuosa, vix operae pretium esse factu-
rum. Quare ab rhetorica ad dialogos scribendos se
contulit et eos maxime satyricos. Quumque diutissime
vixerit, habemus et juvenis et viri et vero senis opus-
cula: scripsit enim ad extremam usque senectutem.
Ita in ejus libris variae aetates ipsius vitae, varia etiam
genera scripturae probe discernenda sunt. Facilitas
enim sermoniS, quae eum postea ornabat, in juvene
adhuc desideratur, necdum numeri ejus satis exculti
sunt. Omnes tamen recte consentiunt, declamationes
Φάλαρις α’ et β’ similesque ab ipso profectas esse, id
quod auctoritate constat Photii in cod. 128 init. p. 96.
Quocirca ego si quem librum primo pro suspecto
habuissem, postea autem ipsi tribuissem Lucian0, non·
nunquam usurpavi illum versum Flacci: ,quo teneam
voltus mutantem Protea nodo Ρι Ergo si quis de Lu-
ciani libris partim genuinis partim subditis judicare
voluerit, ei (ut optime Rankius 1. 1. p. 23) summa opus
est diligentia et cautione. Atqui quod ad Bekkerum
pertinet, nullus locus vel cautioni relictus erat in festi-
natione adeo praecipiti vel diligentiae in sene editore
centum voluminum graecorum. Tum nihil opus est,
qui Platonem et Aristotelem edat, magnum esse philo-
sophum, qui historicOS, ipsum quoque esse historicum,
aut archaeologum, qui (ut Bekker indignante C. G.
Siebelisio priori editore) Pausaniam edere audeat, aut
qui Lucianum evulget, eum satyricum esse Liscovio
haud inferiorem. Non, inquam, opus est, neque unus
potest omnia, neque id requirimus Illud potius requi-
ritur, ut qui spuria ab genuinis discernere velit, eum
nota certa ne deficiat, unde ratio sumatur judicandi.
Ita nihil ille antiquius habebit, quam ut in ipsius
scriptoris ingenium, tanquam in aliquod, sacrarium

