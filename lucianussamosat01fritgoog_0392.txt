CXIV DE NUMERIS

(v. 890 sqq), juvenes corrumpit (V. 185) ideoque gravi
poena adficitur domo incensa (v. 1498 sqq.) tanquam
impius sophista, similiter atque antea Protagorae libri
Athenis in foro publice combusti erant (Diog. Laert.
IX, 52). Neque alia de causa secundas Nubes poeta
paene jam perfectas non docuit, nisi quod haec crimina
ne cadere quidem in Socratem tandem vidisset. Omnino
in Nubibus Socrates pessime confusus est cum Prota-
gora, de quo vide praeter alios Aristotelem Rhetor. ΙΙ,
24 fin., Eudoxum ap. Stephan. Byz. p. 6 ed. Mein.,
Gellium V, 3. Comicus enim quum Nubes scriberet
retractaretque, vulgi Atheniensium errore captus tene-
batur, qui animis adeo infixus haerebat, ut unius Prota-
gorae professio: τὸ τὸν ’ἥττω λόγον κρείττω ποιεῖν vel
in capitis causa Socrati male objiceretur. Quare co-
moedia illa historiae fidem ita demum haberet, si quis
pro Socrate plerumque nomen sufficeret Protagorae.
Enimvero Platoni, ut hunc vulgi errorem deleret, ad
veri Socratis personam in dialogis tuendam via mu-
nienda erat et aliquis sophista in scenam obtorto collo
protrahendus ut Socrati infestus. Hinc in primis de
republica libris Socratem docet non sophistam fuisse
sed eorum adversarium neque impie evertisse justitiam
sed acriter defendisse. Ibidem vero Socrati Thrasy-
machum sophistam opponit, quem partes agere jubet
contrarias. Quare nisi Plato atrocius in Thrasymachum
inveheretur, facile credo futurum fuisse, ut pro Thrasy-
machi nomine ubique eum, qui tum forte Athenis
aberat, Protagoram ponere ubique posset. Etenim Plato
(ut Glauconem initio libri secundi omittam) primo in
libro cum Socrate Protagoram altercantem eodem jure
facere poterat, quo nunc Thrasymachus altercatur. Quae
omnia si quis vere ab nobis dicta esse concedet, is et
foedas quasdam maculas e vita eluerit Thrasymachi, et
Platonem Socratis alumnum turpi impietatis crimine
absolverit. Nam ut tota antiquitas de hoc magistri
nomine taceat, tamen etiam Thrasymachum magistrum

