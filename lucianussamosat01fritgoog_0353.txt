PSEUDOLUOIANEIS. LXXV

ipsi nullum librum evulgarunt nisi post diuturnam
praemeditationem non aequalibus solum verum etiam
posteris consulturi, tum eidem sciebant Bekkeri quoque
libros olim fnisse optimos„ postremo Lucianum e Samo-
satensi Berolinensem senile opus e prioribus Bekkeri
operibus metiebantur. Contra Bekker non videtur repu-
tasse, quanto cum periculo suo hanc quaestionem pro-
posuerit. Quid enim futurum erat, si quis juvenis
doctus docte ostendisset, Toxarim dialogum haud dubie
genuinum esse, Bekkerum autem procul ab vero aber-
rasse? Neque enim fieri potuit, ut juvenis tali disser-
tatione tradita et ob doctrinae copias praemium acciperet
et idem per causam arrogantiae ferret repulsam. At-
tamen eventus ad Bekkeri spem tam feliciter respondit,
ut J. Guttentagius non dubitaret pro uno saltem ex
tot Bekkeri obelis propugnare. Tametsi autem Gutten-
tagii opera ad summam rei prorsus nihil arbitror pro·-
fectum esse, tamen ejus libellum, qui neque disserendi
subtilitate neque modicae doctrinae adparatu nec pura
caret elocutione, praemio quodam haud indignum fuisse
oenseO.

Sed nunc, ut ait FlaccuS, ,amoto quaeramus seria
ludo‘. Nam J. Bekker olim, quod equidem adhuc
potuerim observare, spuriis quoque recte notandis
optimo cuique criticorum obsecutus velut in editione
sua Platonis magnam quandam moderationem atque
prudentiam exhibuit. Quid igitur Lucianus commiserat,
ut subito in hunc unum tanta crudelitate inciperet
saevire? Quanquam unius et item alterius obeli ex-
cusatio quaedam in eo posita est, quod eum critico
J acobiti adparatu oportuit esse contentum. Hinc enim
multa vitia Lucieno sane indigna, quae in aliis codd.
emendata leguntur, omnium librorum communia et
ipsius scriptoris propria esse opinatus non potuit non
opusculum ipsum quasi spurium foras proicere. Equi-
dem quo certius ab genuinis spuria distinguerem,
potissimum haec firmiter tenere consuevi. Primum

