DEMONACTIS. . XIII

quod Theagenem cynicum domo evocatum Romae jussit
scholas aperire. Ceterum dissertationem nostram de
reliquiis Demonactis qualis Rostochii a. 1866 primum
edita est, talem infra posui verbotenus repetitam.

Caput I.

De fragmentis Demonactis philosophi.

GnomaS, quae ad vitam bene beateque agendam
pertinerent, non solum versibus poetae ediderunt gno-

mici, inprimis Theognis et Phocylides, verum etiam alias ·

alii multi sermone scriptas pedestri. Quarum aliae (ut
gnomae septem virorum sapientium) diu per ora tantum
traditae sunt, aliae ut philosophorum et rhetorum etiam
literis consignatae. At quum satis constet, quantopere
vel ipse Theognis interpolatus sit: quid tandem his
philosophorum sententiis accidisse putabimus? Nam
hae quidem et genere toto breves exstiterunt et soluta
fere oratione scriptae et in argumento eodem omnes
versatae ideoque aliae aliis simillimae fuerunt· Itaque
non sane mirandum est, quod easdem gnomas tam saepe
non uni sed pluribus philosophis tribui videmus. Sed
in eorum philosophorum numere, quorum gnomae in
lucem editae sunt, etiam Demonax genere CypriuS,
civitate Atheniensis ducendus est. Ac Lucianus qui-
dem in Vita Demonactis c. 12-62 fin. haud pauca ,
hujus philosophi acute dicta protulit, quae ut multum ο
habent urbanitatiS, ita philosophiam ipsam raro ad-
tingunt. Sed praeterea aliae quaedam ejusdem Demo-
nactis sententiae exstant philosopho et eo Epicteti,
Demetrii, Timocratis alumno dignioreS, de quo altero
dictorum genere nunc paucis exponam. Quorum non-
nulla J. C. Orellius (in Opusculis Graec. veter. sentent.
et moral. T. II p. 144 sqq.) ex Antonio sumta ne haec
quidem omnia composuit, reliqua complecti, ut in ⁰
Praefat. II p. vill ipse professus est, neque voluit nec

