PEDESTRIBUS. XCI

raros inseruit tamque latentes, ut nisi qui eorum
doctrinae peritissimus fuerit, pateant nemini. Et quum,
Thrasymachus inventor aurium maxime voluptatem
sectatus sit, nihil neque dulcius Herodoto cogitari potest
neque Lysia venustius. Manet igitur Thrasymachi in-
ventum in suo genere fuisse maximum, necessarium
non fuisse. Porro dubitanti, quales hi numeri et utrum
sint poetici an ex alio genere quodam, Cicero in Oratore
c. 56 respondet poeticos esse: neque enim numerum
extra poeticos alium ullum exstare. Enimvero tenen-
dum est,N numeros plerosque omneS, id quod de Thrasy-
macho iufra demonstrabo, in orationem e lyrica potissi-
mum poe'si primum translatos esse. Nec dubito, quin
et novitas rei et (uti tum videbatur) magna perversitas
multorum animos offenderit. Graecos tamen hujus
offensionis auctores adhuc desidero: de latinis enim
Ciceronem in Oratore c. 54 loqui arbitror. Sed Thrasy-
machi defensores etiam cupide disputasse videntur neque
falsis ineptisque argumentis abstinuisse, si tamen qui-
dam jam tum dixerunt, lyricorum carmina partim
solutae orationi esse simillima. Ita enim est apud
Dionysium Hal. De Comp. Verb. c. 26 p. 430 ed. Sch.
itemque ap. Ciceronem in Oratore c. 55, Ciceronis sui
vestigia (ut puto) legente Quintiliano IX, 4, 53 in verbis
corruptiS, qua-e Halmius meus (P. ΙΙ p. 180) in aliam
prorsus sententiam detorquet. At mirum est, quod
quum Herodotus et caeteri vinctam orationem solvissent,
Thrasymachus vixdum solvi coeptam rursum ausus est
vincire. Ecce autem alia eaque gravior offensio: neque

· enim si poetae orator finitimus est, idcirco vel Pindari

dithyrambo vestiendus est vel Anacreontis poesi ama-
toria. Sed ne sic quidem inventor laude fraudandus
est. Viderat enim prosae orationis leges etiamtum
ignotas e poesis legibus jam notis repetendas esse,
praesertim quum etiam in oratione (ut bene Cicero in
Oratore c. 55) numerum quendam esse sensus ipse

indicet. Nimirum docebat non rudem inscitumque pue-

