L DE LUCIANI

unum V. 604) et Musaeum certo interpolarat, idemque
Dionyso orgia condiderat (judice Lobeckio in Agl.
p. 692 sqq.), denique hoc inprimis egerat, ut Graecorum
animos cultu deorum fanatico et dira superstitione im-
pleret. Quumque certissimum sit totas adeo aliorum
epicorum, non Homeri rhapsodias ab his quatuorviris
et in Iliadem et Odysseam non sine fraude illatas esse:
nihil prius nihil antiquius quum caeteri tum quo erat
vel furore vel furoris simulatione Onomacritus habuisse
videtur, quam ut magica Circae pocula et Ulixis evoca·
tionem manium ad Homerum auctorem transferret
summaque Homeri auctoritate magiae et psychomantiae
ritus sanciret. Et profecto haec nefaria fraus Onoma-
crito e voto sententiaque cessit usque e0, ut Graeci
N ecyian ab ipso Homero scriptam esse rati quos dixi
ritus suscipere non dubitarent. Ceterum Iliadem mago-
rum artibus carere, Odysseam autem eisdem abundare

jam veteres praeclare mirati sunt apud Plinium N. H. -

XXX, 1 ἓ 2, qui Circae inprimis et inferum evocationi
Iliadis silentium recte opposuit. Sed magicae vanitates
quum· omnino in Persis ortae sunt a Zoroastre, ut
Plinio l. l. teste inter auctores convenit, tum necyo-‘
mantian quoque a Persis primum allatam esse certissimi
scriptores testantur, Varro ap. Augustinum De civ. Dei
VII, 35, Strabo XV1‚2 p. 1106, A, Lucianus in Necyom.
c. 6, ubi hunc magum et Zoroastris διάδοχον fuisse
dixit et nomen magi addidit Persicum. Huc Aeschylum
adice, in quus ’tragici Persis V. 631 sqq. a Persarum
senum choro Darii umbra evocata est. Magiam igitur,
quae proprie dicitur, ad Graecos antiquitus a Persis
allatam esse certo constat neque id quidem Lobeckius
(in Aglaoph. p. 752) negavit. Mireris fuisse, qui de
Persarum magis aliter sentirent, uti patet e Diogene
Laert- Prooemio §82 τὴν δὲ γοητικὴν μαγείαν οὗὸ’
ἔγνωσαν (sc. οἱ μάγοι), φησὶν Ἀριστοτέλης ἐν’ ’τῷ
Μαγικῷ καὶ Δείνων ἐν τῇ πέμπτῃ «τῶν ἱστοριῶν.
Quanquam certas magiae partes non adeo antiquas

