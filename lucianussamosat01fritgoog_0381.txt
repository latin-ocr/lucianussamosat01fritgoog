PEDESTRIBUS. CIII

alios autem ut Christium in 1. Metrik p. 81, p. 114,
p. 423 sqq. mirifice vexavit. Ceterum Hermannus
metricae artis restitutor semper paeonicos versus a
creticis optime discrevit: recentes autem rhythmici hic
quoque id agunt, ut utrisque rursum confusis onmia
misceantur. Sed quum Thrasymachus paeonicum
numerum ab se inventum mox plurimis et ipsi partim
Aristoteli probasset: rhetorum animos hoc paeone adeo
implevit, ut eum quasi necessarium in oratione et paene
sacrosanctum adorare viderentur. Ita (Demetrius) homo
caeteroqui prudens neque indoctus de paeonis tamen
usu multa scripsit inficete (De Elocut. c. 38—41
fin.). Contra Aristoteles etsi nullum in oratione
nisi paeonicum numerum probavit: tamen ne in
hujus quidem numeri laudem effusus est, quem
orienti tantum et cadenti sententiae aptum esse ju-
dicat (Rhetor. III, 8). Falsum est igitur, quod Cicero
in Oratore c. 64 scribit: ,est quidem, ut inter omnes
constat antiquoS, Aristotelem Theophrastum Theodectem
Ephorum (paean) unus aptissumus orationi vel orienti
vel mediae: putant illi etiam cadenti —‘ nec solum
de Aristotele falsum additamentum est ,vel mediae‘, sed
etiam de Theophrasto et Theodecte. Et hoc quidem ex
ipso Cicerone l. l. c. 57 ἓ 194 intellexisse videor: ,atque
haec, inquit, quae sunt apud Aristotelem, eadem a
Theophrasto Theodecteque de paeane dicuntur‘. Reli-
quum est, ut aut Tullius memoriae errore illud ,vel
mediae‘ falso addiderit, aut ex uno id sumserit Ephoro,
qui sane (ut paulo ante c. 57 ἓ 191 dictum est) ,paeana
secutus est aut dactylum‘. Denique fuerunt, qui
paeonicum numerum omnino reprobarent eumque prae
iambico et aliis contemnerent indignante Tullio c. 57
ξ 192: ,qui paeana, inquit, praetereunt, non vident
mollissumum a sese numerum eundemque amplissumum
praeteriri‘. Deinde in clausulis et graeci oratores magno
studio elaborare solebant et latini multo etiam majore.
Et hae quidem tanquam domo ex omnibus fere poetis

