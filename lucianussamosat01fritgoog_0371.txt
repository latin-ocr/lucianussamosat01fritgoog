PEDES'I'RIBUS. XCIII

excipio) nondum satis scire videntur. Res ita se habet.
Περίοδος et σύστημα Significatione omnino nihil diffe-
runt. Ceterum περίοδος atticum vocabulum est, σύ-
στημα hellenisticum, quod primus fortassis metricorum
Hephaestio usurpat, etsi non abstinet altero. Quum
enim rhetoreS, qui mature principatum quendam obtine-
bant, περίοδος nomen ,de ambitu solutae orationis‘ sibi
soli vindicassent: rhythmica periodus, ut res tamen
intelligi posset, alio nomine dici coepta est, σύστημα.
Quod verissime ab nobis dictum esse quum caeteri loci
argumento sint, in quibus v. περίοδος vim habet
rhythmicam, tum plane liquet ex ea dictione, quae de
rhythmis duplici modo componendis solemnis est: κατὰ
στίχον ἢ κατὰ «περίοδον. Nam de re prorsus eadem
seriores ut Hephaestio ita potius loqui solent: κατὰ
στίχον ἢ κατὰ σύστημα. Dico autem hic vulgarem
periodum sive majorem, non alteram (minorem illam),
pro qua tamen ipsa quoque alibi nomen ponitur
σύστημα. Aliter visum est ,homini rei metricae male
perito‘ (ut Hermannus in El. D. M. p. 577) Dionysio
Hal., qui στροφήν potius idem quod περίοδον signifi·
casse credidit De Admir. Vi Demosth. c. 50: εἴτε κατὰ
στίχον εἴτε κατὰ περίοδον, ἢν καλοῦσιν οἱ μουσικοὶ
στροφήν, et mox iterum: ἐπὶ τῶν αὐτῶν στίχων ἢ
περιόδων, &g ἀντιστρόφους ὀνομάζουσι. At quum
strophae et ipsae κατὰ στίχον saepe componantur, *se-
quitur hanc quae Dionysio in mentem venit: κατὰ
στίχον ’ἢ κατὰ στροφήν oppositionem esse absurdam.
Adde quod. stropha systematica non unum sed plura
systemata continentur. Quum igitur Thrasymachei cir-
cuitus breviores fuerint quam Isocratei: efficitur strophas
tam longas fuisse, ut hoc nomine omnino uti non
liceret. Contra systematum vel longiorum brevitas
praeclare convenit periodo Thrasymachi, sive anapaesto-
rum dimetrorum, sive aliorum apud Dindorfium in
,Mettis scenicis‘ p. 14, p. 88, p. 163, p. 258, ut doch-
miacorum et dactylicorum. Nempe qui σύστημα et

