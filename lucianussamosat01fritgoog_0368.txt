XC DE Nmmms

res tractat tamque atroces, ut eum mirere non multo
magis animo incaluisse. Ubi est celebrata illa Demo-
sthenis δεινότης, ubi sunt Periclis fulmina? Ut nunc
est, non multo altius Thrasymachus adsurgit, quam
ubique solet Isocrates, in quem transferas C. Caesaris
de P. Terentio versum hunc: ,lenibus atque utinam
scriptis adjuncta foret vis —-—‘. Sane certatim docent
Plato in Phaedro p. 267, c et Aristoteles in Rhet. ΠΙ, 1
egregie Thrasymachum docuisse, quomodo vel miseri-
cordia vel ira in animis hominum commovenda sit. At
hoc rhetoris est meri, non magni oratoris.

Sequitur ut quaeramuS, laudandusne sit horum
numerorum inventor necne, et si laudandus, utrum
orationi decus attulerit jucundum tantummodo, an plane
necessarium. Confirmo autem hanc non tenuem in-
ventiunculam fuisse sed ingentem quandam inventionem,
qua tamen non nego etiam carere Graecos potuisse ut
non prorsus necessaria. Ac de magnitudine quidem
hujus rei testis est historia et tot memoria saeculorum,
quibus inventum Thrasymachi integrum permansit.
Carent tamen hac laude et aequo animo carent aliae
genteS, quarum scriptores ad veterum Graecorum laudem
proxime accedunt. Quin etiam Germania nostra hoc
numerorum genere propemodum caret, quibus tamen
aliquot oratores sacrOS, veluti Tschirnerum‚ feliciter usos
esse videmus. *) Quid, quod ex ipsa Graecia Thrasy·
macho opponere licet quum in historia Herodotum, qui
hisce numeris nisi quando fortuito et casu omnino ab·
stinuit tum ex oratoribus virum laude nostra majorem,
Lysiam. Hic enim ut Gorgiae figuraS‚ quibus sane
utitur, haudquaquam frequentat, ita numeros ipsos tam

 

*) Non habeo, quem in sublimi genere Tzschjrnero nostro
anteponam. Sed in molli ac prope dehcato orationis genere
Salomonis Gesneri idyllia excellunt. Nam etsi prosa oratione
scripta sunt, tamen non solum imaginibus abundant poeticis, verum
etiam membris (melium et numeris (ῥυθμοῖς) constant, quae ad
metrorum similitudinem proxime accedunt,

