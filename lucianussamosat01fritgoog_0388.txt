CX DE NUMERIS

heroo aut paeane suo uti licebit‘. Ceterum hi latino-
rum scriptorum errores e communi fonte auctorum
manarunt graecorum, qui ita potius legi voluerant, ut
judicium cognitioni ne praecurreret. Sed ut ad libri
aurei, eui nomen est ,Orator‘ magnas virtutes transeam,
neque ullus illorum errorum ad linguam refertur lati·-
nam, neque (ut recte Quintilianus IX, 4, 1) ullum
opus Ciceroni magis elaboratum est hoe ipso ,Oratoris‘
loco de compositione. Scripsit autem haec tam sub·
tiliter tamque adcurate quum lectorum gratia rei ipsius
magnitudine adductae, tum etiam sui defendendi causa
ab Calvo, Bruto ipso et aliis lacessitus, Hi enim
Tullium solutum et enervem, item fractum atque elum-
bem esse loquebantur, semet ipsos vero atticos et uni
Lysiae similes dici haberique cupiebant. Iidem vero
adversarii, ut est apud Tullium l. l. c. 54, numeris in
oratione utendum esse omnino negabant. Nempe isti

non Tullio bellum indixerant, sed periodum Tullianam, .

insigne decus eloquentiae latinae evertere conabantur.
De qua re ne quis dubitet, numerus oratorius cum
periodo tam arcte cohaeret, ut ab altero alterum divelli
nisi cum utriusque pernicie non possit. Nam ambo et
uno tempore ab Graecis primum inventa, et sicut
Aristoteles in Rhetor. III, 9 demonstravit, naturali inter
se vinculo juncta planeque concreta, et ab eodem
Isocrate una ambo perfecta sunt. Hic autem, ut bene
Tullius l. l. c. 61, ea circumscriptione utitur, ut tan-
quam in orbe inclusa currat orati0, quoad in singulis
sententiis absolutis insistat. Post Ciceronem vero labente
paullatim eloquentia latina primo numeri vis depravari
coepta est, deinde ars periodi magis magisque corrupta,
postremo periodo una cum numero sublata ambo fun-
ditus interierunt. Tum vero omnes ad nascentis orationis
rude initium revoluti erant. Quorum alii eique saniores
(Aristotelis in Rhetor. ΙΙΙ, 9 fortasse memores) ad Hero--
doteum dicendi genus refugiebant, quo Graeci· quoque
primum omnes usi fuerant: alii ut apud Graecos Asiani.

