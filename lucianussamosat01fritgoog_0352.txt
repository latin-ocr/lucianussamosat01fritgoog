LXXIV DE LIBRIS

tamen ne suspicione quidem ipsas rationes potest ad-
sequi: quae rationes ut haud minumi preti fuerint, cur
tandem inter labra atque dentes latuerunt? Quapropter
libro vixdum edito ego ira percitus Bekkero de Luciano
non bene mutilato volui rescribere. Hoc dum agO, illud
Cobeti volumen ,Variarum Lectionum‘ ad me perlatum
est. Tum vero mihi rescripturo magnopere verendum
erat, postquam ,recognitio‘ Bekkeri Cobeto ludibrium
debuerat, ne ἀθετήσεις quoque et obeli novi novorum-
que decuriae aliis inrisui forent. Hinc subito consilium
mutavi, naturae meae reddidi debitum, ad indulgentiam
pristinam et in erroribus aliorum ferendis lentitudinem
reverti, memor fui dicti illius: ,opinionum commenta
delet dies‘, idque tanto magis tenui, quo plus olim
ipse adolescens ex optimis illis Bekkeri libris in re
critica didiceram. Quin etiam ipse Bekkerus de obe-
lorum suorum salute videtur pertimuisse. Dixerat enim
praeter alios Dindorfius in Praef. ad Lucian. p. X,
plures quam XII scriptiones in dubium certos homines
vocasse, ceterum eos, quam gravibus causis in tali
quaestione opus sit, usque eo nescivisse, ,ut argumenta
adtulerint 'partim nulla‘: quibus verbis Bekker solus
petitus erat. Quibus lectis Bekker, quoniam ipsum vox
plerumque deficiebat, callidum consilium iniit, ut tuendi
sui causa voce uteretur aliorum. Ecce enim paucis
mensibus post edita est Isidori Guttentag haec com-
mentatio: ,De subdito qui inter Lucianeos legi solet
dialogo Toxaride‘. Dicata est illa quidem A. Boeckhio
et M. Hauptio‚ verum quaestio ipsa non ab his duum-
viris proposita erat sed ab uno BekkerO, id quod prima
libelli verba testantur: ,Toxarim dialogum - Bekkerus
in subditicios retulit, et consensu philosophorum ordinis
proposuit, ut investigaretur, primum aut abs quo aut ,
certe tamen quando scriptus esset, deinde -—‘. Ac
nemo aut Boeckhio aut HauptiO, quorum neuter Lucia-
num antea ipse tractarat, vitio vertere potest, quod cum
editore Luciani consenserunt. Hi enim duumviri quum

