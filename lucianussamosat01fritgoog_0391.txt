PEDESTRIBUS. ’ CXIII

Illud vero non male addit, omnes sophistas in Platonis
odium ob pravam morum doctrinam et verae philo-
sophiae inscitiam incurrisse, neque alium tummaxime
sophistam Athenis praesto fuisse, cui talis morum per-'
versitas nisi inepte tribui potuerit. Deinceps Thrasy-
machum in illis apud Platonem placitis communi sae-
culi morbo dicit laborasse, quod Graeci tum juris
ignari non suum cuique tribuere sed suo quisque lucro
prospicere soliti sint. J am Thrasymachum Platonicum
conjicit adhuc juvenem necdum rhetorem sed merum
fuisse sophistam eumque virum factum potuisse resi-
piscere. Deinde et hic p. 14 Hermannus et antea in
l. ,Gesch d. platon. Philos. T. Ι p. 537 sqq.‘ subtili
judicio censet primum de republica librum longo ante
reliquos tempore separatim conscriptum et seorsim primo
editum esse favente A. Gellio N. A. XIV, 3, qui ,duo
fere libros de republica primos in vulgus exiisse‘
liquido testatus est. Ex quo id certe sequitur, spissum
Platonis de republica opus primo non totum simul
evulgatum esse. Quae tametsi bene disputata sunt
eoque melius, quod Platonem Thrasymachi adversarium
a praeconcepta opinione partiumque studio liberum
fuisse negavit: primariam tamen rem ab Hermanno
plane videmus neglectam esse, personam dico Socratis.
Hoc enim patet, non Hermanno nos potius quam Gellio
adsentiri, quod cumr primo etiam secundus liber vel ob
Glauconis orationem una edendus erat. Socrati vero
nihil plus Athenis nocuit, quam quod pariter atque
sophistae magnam dialecticis operam impendit eoque
ab vulgo veritatis ignaro ipse quoque in numero habitus
est sophistarum. Verum Platonicus Socrates cum Aristo-
phaneo in Nubibus componi debebat, qui illi contrarius
et similis est ThrasymachO, suppar denique Protagorae.
Nam apud Aristophanem id agit Socrates rhetor, ut
infirmior causa fiat potior (V. 114 sqq. et v, 882), in-
justitiam usque eo laudat, ut in secundis Nubibus
’Ἄδικος Λόγος in scenam progressus populo se vendat
vm

