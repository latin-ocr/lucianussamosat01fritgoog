CXII DE NUMERIS

Ep1metrum.

 

His scriptis forte *) incidi in C. F. Hermanni
,disputationem de Thrasymacho sophista‘ (Gottingae,
a. 1848), quam unam carus ille amicus ad me mittere
oblitus est, quum caeteras vel Marburgi vel Gottingae
ab se editas semper misisset. Ita quum lectorum com-
modo tum ipsius viri memoriae hoc deberi arbitror, ut
de Hermanni mei conjecturis velut corollarii loco ali-
quid adjiciam. Ostendit igitur (Ρ. 3 et 4) de inventore
nostro neminem iniquius judicasse Platone in primo
maxime libro de republica, in quo Thrasymachus cum
doctrina solis sophistis digna juris contemtionem, morum
asperitatem, petulantiam, contumaciam, denique impu-
dentiam conjunxisse dicitur hisce in locis: p. 336, Β
(bis), p. 337, A, p. 337, D, Ρ. 338, A, p. 343, A, p. 344, D,
p. 350, D, p. 350, Ε, p. 352, Β, p. 354, A3 confer V
p. 450, Β. Tum (p. 13 sqq.) quaerit, quomodo fieri
potuerit, ut unus fere Plato virum sempiterna laude
florentem tam indigno modo describeret eique infamiae
notam quasi improbo sophistae inustam vellet. Re-
spondet autem de moribus Thrasymachi nihil fere
praeterea constare ideoque fieri saltem potuisse, ut ,ob
insignem quandam morum foeditatem‘ infamia flagraret.

 

²³) [Quod me ,forte‘ dixi incidisse, A. Weidner censor meus

miratur, sed ut e praefatione mea ipse intelliget, miratur inepte.
Ex Addendis]

