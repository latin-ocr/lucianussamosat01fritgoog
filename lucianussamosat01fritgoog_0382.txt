CIV J DE NUMERIS

repeti solebant. Vix enim ullum est metri antiqui
genuS, in quo non plurimum valeat catalexis. Hic
tamen (quod ad rhetoras attinet) Thrasymachi mentio
nulla usquam injecta est. Itaque quae de clausulis
orationum dici possunt, omnia in aliud tempus malo
differre. Ceterum de clausulis haud pauca quum aliunde
tum ex Platone collegi, cujus ego numeros in certis
potissimum dialogis (velut in Convivio et in Menexeno)
omnino admiror. Est in Convivio p. 180, D locus
egregiuS, in quo Taurus apud Gellium XVII, 20 oratio-
nem brevibus et rotundis numeris devinctam praedicat,
quem locum A. Gellius ibidem scite modulateque com-
posuit ore latino. Deinde aptos numeros non solum
in Demosthene et caeteris oratoribus, sed etiam in
ipsorum poetarum locis indagare studui. Sic mihi
quidem numerosa esse videntur pleraque, quae in
comoediis graecis quasi soluta plane oratio metro
carent, inprimis Arist. Avv. 1040 (quae Brunckius et
ipse Bentlejus pro versibus male habuerunt) et ejusdem
verba personae ibid. v. 1050, tum sacerdotis preces
et in Avv. 865—887 et in Thesmoph. v, 295—311.
Quanquam nonnulla in his locis manifesto vel defecta
sunt vel corrupta. Ut enim nunc est, rhythmis for-
tasse carent verba novae personae in Avv. 1046:
καλοῦμαι - μῆνα. Porro quod ad tempora pertinet,
Cicero in Oratore c. 51 tradit in Graecis quidem jam
annos prope quadringentos esse, cum numerus oratorius
probetur; Romanos autem nuper demum agnovisse.
Quot ille ab inventore ad suam aetatem dinumerat,
totidem annos fac addas a Cicerone usque ad Libanium.
Habebis annos octingentOS, ut supra diximuS, quibus
numeri a Thrasymacho reperti apud Graecos floruerint.
Neque intra tam longum spatium numerorum cura
unquam intermissa est, etsi alium alias et eum saepe
minus prosperum habuit successum. · Prae caeteris
explosi sunt, partim tamen etiam laudati rhetores
Asiani. Hi ditrochaeo terminare clausulas solebant, in

