Caput IV.

De libris PseudolucianeiS. *)

J. Bekkernm virum sane doctum et acutum nemo
nescit plurimos codices diligenter contulisse, in critica
arte prudentiam adhibuisse neque incondite vociferari
solitum esse sed clauso labello recte cogitare. Me-
moriam et encomium viri Μ. Hauptius scripsit (in
Opusc. 111 p. 239 sqq.), quem saepe ducem sequi licet,
minime tamen quae scripsit omnia dilaudare. Recte
Hauptius p. 245 Bekkerum editorem dixit graecorum
maxime scriptorum volumina centum fere solum ex·
plevisse. Adeo Beckker quem prosae scriptorem non
edidit? in quo edendo viam non ipse praeire voluit?
cui priorum editorum debitam gratiam persolvit? quem
denique aliis prius edendum reliquit? Enimvero de
multis optime meritus est veluti de oratoribus atticis
ferme omnibus si tamen Lysiam exceperis Sed quum
tot tamque spissa volumina ab eo edita sint, inepti sit
credere in omnibus eum permultum efficere potuisse et
nimis amici hominm, ea quoque quae carpenda sunt
praedicare: in literis enim non auctoritas valet, valent
argumenta. Tamen de Luciano Bekkeri adhuc tacui
reverenter, postea quoque taciturus, ni hic ipse locus

' de dialogis suppositis nunc vocem me emittere cogeret

vel invitum. Edendi igitur consilium ideo cepisse

 

*) Primum haec edita sunt Rostoohii a. 1880.

 

