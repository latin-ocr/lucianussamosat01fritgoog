xxvm DE LUCIANI

sit Luciani genuinus necesse est idem cadere in wa
στράτον βίον librum hodie deperditum. Tamen utrum-·
que librum J. Bekker ab Luciano pessime abjudicavit
decepitque J. Bernays'ium (in l. Lucian und' die Kyniker
p. 104), cujus viri errores praetereo praesertim jam ab
Ε. Ziegelero bene refutatos. Ceterum dissertatio mea
de Luciani Sostrato primum Rostochii a. 1865 edita est.
Hanc nunc infra posui verbotenus repetitam.

Caput ΙΙ.

De Luciani Sostrato.

Ipso Demonactis initio Lucianus se Sostrati cujus-
dam Boeotii memoriam et res gestas literis mandasse
easque in alio libro sigillatim persecutum esse demon-
stravit: qui liber non minus quam Demonactis Vita
Luciani fuerat Samosatensis. 'Ceterum hic de Sostrato
liber aetatem nou tulit, sed totus usque eo obliteratus
est, ut praeter pauca quaedam in Demonacte c. 1 verba
ne fragmenta quidem ejus e Luciano ulla supersint.
Verum enim Hemsterhusius in Praefat. ad Pollucem
p. 29 praeclare vidit hunc Luciani Sostratum eundem
fuisse, qui ab Philostrato in Vit. Soph.11, 1 c. 7 Agathio
dictus est. Hemsterhusio autem omnes fere adsensi

. - sunt, leviter dubitante solo Oleario ad Philostr. p. 552„

cujus inscitiam. Solanus ad Demon. 1 jure miratur.
Quamobrem operae me pretium spero facturum esse, si
Luciani et Philostrati locis inter se conlatis de libro illo
Luciani hodie deperdito accuratius disserere instituam.
Omittam tamen omnia ex genere historice, quae certo
sciri nunc non possunt: quando (uti bene Solanus ad
Demon. c. 1) quibus historia illorum temporum illustrari
posset, in eo libro haud dubie multa fuerant, ut vel
propterea haec jactura non exigua vide-atur. Ac primum
quidem nomen viri de quo dicturi sumus Σώστρατος
duobus tantum locis in Demon. 1 legitur, in quorum

