CVIII DE NUMERIS

inde dissentit, sed etiam de ipsis numeris multa addit
ab Tullio omissa. Hinc elucet alios Quintiliano fuisse
auctores: ut (si tamen Theophrastum Cicero inprimis
expressit) ipse potius vel Theodectem vel Ephorum vel
Naucratem sit secutus. Tantum tamen abest, ut illi
verbum de verbo reddiderint, ut suo uterque judicio
utatur multaque ipse adjiciat et maxime TulliuS, qui
c. 67: ,plura, inquit, de numerosa oratione diximus
quam quisquam ante nos‘. Nunc 'primum de vitiis
Ciceronis ejusque pedisequi exponere placet, deinde de
utriusque virtutibus. Unum modo errorem, sed eum
maximum O. Jahnius in Proleg. p. 23 Ciceroni imputat,
quod natura rhythmi, unde proficiscendum fuerit, parum
sit inlustrata. Nec sane quae c. 53 sqq. ea de re
leguntur, possunt satisfacere culpa etiam librariorum.
Etenim c. 56 quum caeteros tum Jahnium gravis
menda in his effugit: ,quodsi et angusta quaedam
atque concisa et alia est dilatata et fusa orati0, necesse
est id non literarum accidere natura, sed intervallorum
longorum et brevium varietate: quibus implicata atque
permixta oratio quoniam tum stabilis est tum volubiliS,
necesse est ejusmodi naturam numeris con-
tineri‘. Tu fac suppleas corrigasque in hunc modum:
necesse est ejusmodi* [varietatem] natura
numeri contineri. Adhuc enim illo loco Tullius
versatur in explicanda numeri natura. At sic quoque
ego me haud diffiteor, quidnam sit ,natura numeri‘ non
ex hoc potius Ciceronis loco quam ab G. Hermanno
metricorum principe, primum recte didicisse. Equidem
alia vitia adferam, in quae scriptores ab Graecia nimium
suspensi facile poterant incidere. Primum enim et
Cicero et Quintilianus ubique sic agunt, quasi ea prae-
cepta, quae solis Graecis Graeci dederant, omnia fere
data fuerint etiam Romanis. At quum in numeris et
in metris brevitas syllabarum et longitudo momentum
faciant, ab altera lingua alteram plurimum videmus
distare, graecam brevibus abundare syllabis, longis

