LXXXVIII ΒΕ ΝΠΜΕΒΙΒ

et unius Demosthenis, ita non pauca magnorum ora-
torum scimus communia esse. Alium vero de dictione
Thrasymachea locum Dionysii Hal. (De Vi Demosth.
c. 3) adparet multo esse graviorem. Primum ille (ibid.·
c. 1) genus dicendi describit a communi sermone alienum
et artificio plenum rhetorico, cujus generis quasi nor·
mam quandam et regulam proponit Thucydidem. Huic
deinceps (c. 2) simplex dicendi genus opponit et com-
muni locutioni simile, quod ab Lysia judicat perfectum
esse. Postremo (c. 3) medium genus et ex his duobus
compositum docet hoc habuisse , ut nunc percelleret
mentem nunc demulceret, ut et vehementes motus ex-
citare posset et lenes affectus animo insinuare. De
cujus primo inventore ita loquitur: ἢν ὁ μὲν nonime
ἁρμοσάμενος καὶ καταστήσας εἰς τὸν νῦν ὑπάρχοντα
κόσμον, νεῖιε Θρασύμαχος ὁ Καλχηδόνιος ἦν, caesaram
Θεόφραστος, εἴτε ἄλλος τις, οὐκ ἔχω λέγειν -—-, non sine
absona dubitatione. N am Dionysius ne poterat quidem
hanc rem scire, Theophrastum autem tanto ante eadem
latere vix poterat. Illud tamen optime Dionysius addit,
medium genus ab Isocrate et Platone susceptum et
praeclare excultum, ab Demosthene autem plane ab·
solutum esse et perfectum, denique ad ipsius ⁴usque
Dionysii tempora traditum esse et semper propagatum.
Ita repertorem alii postea· ut Plato ut Demosthenes
haud dubie superarunt: nihil autem uno tempore et
inventum est et perfectum. Ceterum Thrasymachus
longe optimum dicendi genus non solum abhibuit, sed
ipse omnium primus invenit caeterisque, qui se ducem
sequerentur, viam monstravit. Sed DionysiuS, ut con-
suevit, hic quoque aliquem speciminis causa locum
verbotenus affert sumtum illum quidem e Thrasymachi
concionibus. Quem etsi saepe mendosum et subinde
mutilum esse dolemus, tamen Reiskii et (in Fragm.
Orat. att. p. 163) Sauppii acumine ita saltem vel cor·
rectus est vel suppletae, ut bene legi possit et certo
intellegi. Quumque idem paulo longior sit, totus ejus-

 

